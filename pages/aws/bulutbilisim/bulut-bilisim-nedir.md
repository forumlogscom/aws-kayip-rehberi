---
title: Bulut Bilişim Nedir?
keywords: 
tags: 
sidebar: aws
permalink: bulut-bilisim-nedir
summary: 
---


Bulut Bilişim, bilgi işlemi oluşturan; sunucu, depolama, veri tabanı, ağ, yazılım, analiz vb. servislerinin internet üzerinden sağlanmasıdır.


Diğer bir deyişle bulut bilişim, elektrik hizmetlerinin dış kaynak kullanımı biçimine benzer şekilde, bilgisayar servislerinin dış kaynak kullanımı gibidir. Kullanıcılar bunu basitçe kullanırlar. Elektriğin nereden geldiği, nasıl yapıldığı veya taşınacağı konusunda endişelenmedikleri gibi bilgi işlem servislerini alırken de endişelenmezler. Ve Elektrik gibi kullandıkları miktar kadar ödeme şansları vardır. 


19'uncu yüzyılın sonlarına kadar insanlar kendi güçlerini ürettiler. Kendi makinelerini çalıştırmak için atlarını, yel değirmeni ya da su tekerleğini bağladılar. Bununla birlikte, 19. yüzyılın sonlarında, tek bir ünitede büyük miktarda güç üretmek ve her eve iletmek için santral icat edildi. 

Günümüzdeki dünyada nasıl ki, elektriği kendimiz üretmiyorsak. Bilgi işlem hizmetleri için bunu yapmak o kadar garip bir durum almaya başladı.

Örneğin şirketimiz mail pazarlama yapmaya karar verdi. Bu konuda uzmanlaşmış bir firmadan hizmet almak yerine bunun için sıfırdan altyapı oluşturmamız hiç de mantıklı değil. Çünkü bu hem zaman kaybı hem de hizmeti alacağımız yerden daha fazla maliyet oluşturacaktır.

Diğer bir örnek, canınızın adana kebap çektiğini varsayalım. İhtiyacınız olan sadece 1 tane. Satın almak, yapmaktan çok daha kısa sürede ve az maliyetli olacağı için. Satın almak çok daha mantıklıdır. Çünkü öncelikle, bu konuda uzmanlaşmanız gerek. Bu başlı başına çok zaman alacak bir şeydir. Diğer bir durum, kebap yapmak için gerekli malzemeler için sermayeye ihtiyacınız var. Kebap için en iyi kuzu eti ve kuyruk yağını
bulmak başlı başına bir konu. Sonra geldi mangalı yakmaya. Mangalı yakmak çok zaman alacak ve sadece bir tane dürüm için mangal yakmak da hiç mantıklı değil. Ek olarak paket servisler sayesinde isterseniz, ürünü evinize kadar getirmektedirler. İşte bulut bilişim de aynı benzerlikte alanında uzmanlaşmış firmaların bize uygun fiyatlara, kullandığımız kadarına fiyat ödediğimiz, bilgi işlem hizmetlerini sunmasıdır.

Günümüzde, sektörde olup bulut bilişimi duymayan çok az kişi vardır. Ama gerçekte bulut bilişim ne olduğunu çok az kişi bilir. Tıpkı interneti herkesin kullanıp ama nasıl çalıştığını çok az kişinin bildiği gibi.

## Gerçekten bulut ne anlama gelmektedir?

Bulut kelimesi internet için kullanılan bir benzetmedir aslında. Daha genel olarak başkaları tarafından yönetilen bileşenleri ve hizmetleri ifade eder.

